14

 

edidit, et quamquam Euuapio teste eius acta singulis libris inspersit, ita ut, si quis-iu eos
acrius oculos intendat eosque pervestiget, vitam Ammonii cognoscat, tamen in- iis libris,
qui adhuc exstant, paucissima de Ammonio reperiuntur. Permulta Plutarchi scripta, in
quibus de praeceptore dixit, perierunt, et in his liber, qui erat inscriptus: ,,’Δ.μμώνιος,
ἣ περὶ τοῦ μὴ ἡδέως τῇ κακίᾳ, συνεῖναι.“35) Alexandriae eum natum esse dicit Eunapius,
et Athenis docuisse Plutarchi ipsius testimonio constat. Ibi quoque vitam‚cum morte com-
mutavit.

Philosophiam eum secutum fuisse peripateticam, sed cum Platonicis et Stoicis ‚placitis
mixtam iisque accomodatam, ex Plutarchi quoque scriptis patet, qui et ipse hanc philo·
sophandi rationem edoctus est studioseque excoluit. Mixtum illud philosophiae genus in
Lyceum introduxit Ammonius, aliisque exemplum dedit ad hanc philosophandi rationem
colendam.

Ammonium nostrum saeculo integro antiquiorem male confundit Hadrianus Junius ³⁶)
cum Ammonio Sacca, Plotini praeceptore, qui Alexandriae natus Platonicae et Peripateticae
sectae decreta in concordiam revocavit primus. Nec confundendus est cum eo Ammonio,
qui ante Augusti imperium Alexandriae floruit, et iu Aristarchi schola uon philosophiam
sed grammaticam docuit, ut jam ostendit L. Rusterus 3⁷). Nostrum Ammonium unum eun-
demque esse cum Ammonio, qui cognominetur Lamprensis‚ e Lampri, Attico pago, et plures
scripserit libros ,,περὶ βωμῶν καὶ evolans& a veteribus grammaticis laudatos, Corsinius
demonstrare adnititur. Eum enim ab Eunapio quidem Aegyptium, a ceteris autem Lam·
prensem vocari, quod ille in Aegypto quidem natus sit, Athenis vero lares fixerit, ibique

in Lamprensem populum adeoque in Erechtheidem tribum adscriptus sit.

Ceterum Ammonius vir erat doctissimus multa et recondita eruditione perpolitus,
ut apparet ex omnibus colloquiis, in quibus a Plutarcho disputans introducitur. Eius di-
scipuli summo opere maximoque studio tractare dehebant, id quod Ammonius in medium

proferebat. Qui quidem verebantur de ea re disserere, in quam Ammonius disputaret, et

³⁵) cf. Lampriae scriptor. patris sui catalog. nro. 83. -—‘
³⁶) ad. Eunap. praef. de sophist. vitis.—

³⁷) v. Annotationes ad Suidae lexicon. s. v, Ἀμμώνιος. -

