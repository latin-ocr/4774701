Ὦ

 

nnn ulliusrei, certe meditandae humanitatis causa, in· his ad mansuetudinem et benigni-
tatem nos adsuefacere debemus. .E‹1uidem ne bovem quidem aratorem, senio consectum,
nedumqhominem aetate affectum exloco usitato et vita consueta, quasi ex pat-ria transferre
aa levi pecunia venumdare velim, aeque inutilem ementibus ac vendentibus.

. Quae lenitas ,non impedivit Plutarchum, quominus servos poena dignos puniret,
sed ita ut iraesuae egregie moderaretur, quod Taurus philosophus apud Aulum Gellium
memorat ⁷⁸). Plutarchus, inquit, servum sunm, hominem contumacem, sed quandam phi-
losophiae cognitionem habentem ob delictum quoddam flagellis caedi jussit. Servus vero
obloquebatur, se non meruisse, ut vapularet, nil mali commisisse. Postremo vociferari
coepit et verba objurgatoria fecit, turpe esse philosophum irasci, et nequaquam Plutarcho
convenire, quod iratus plurimis plagis se afficeret. Tum Plutarchus leniter: Nunc ego,
inquit, tibi irasci videor? Ex vultu et voce correptum me ira esse intelligis? Mihi
quidem neque oculi truces sunt, neque os turbidum, neque immaniter clamo. Et simul ad
eum qui caedebat conversus: interim, inquit, dum ego atque hic disputamus, hoc tu age.—

Quin vera sit haec fabula, dubitare non possumus, cum consentiat cum iis quae
Plutarchus ipse dicit ⁷⁹): Omnes quidem affectus, ait, rationi subjiciendos esse, difficilli-
mum· vero iram ,in servos opprimere. Equidem, pergit, cum mollities ac socordia nimia
vitio mihi daretur, ad iram in servos perductus sum, ratus eos pejores fieri impunitate.
Attamen vidi praestare, eos indulgentia pejores reddere, quam se ipsum saevitia ac furore
aliorum corrigendorum causa pervertere. Multi impunitate quoque eo adducuntur, ut mali
esse vereantur, et mutandorum morum initium venia potius, quam poena iis praebet.
Omnino a punitione non abstinere debemus, sed recte et tempestive , utiliter ac conve-
nienter puniendum est. Maxime conor iram amoliri, quod defensione puniendos non privo,
sed audio. Nam tempus et moram perturbationi injicit et cunctationem, quae motum miti-
get, et iudicio invenitur ratio conveniens modusque poenae justus. Ut enim per nebulam
corpora, sic per iram res videntur majores. Itaque ubi animus perturbatione vacat, tum
si factum rationi purae ac ‘sincerae'videatur poena dignum, in id animadvertere oportet,

neque tum omittere vindictam.

7Β) A. Gellius Noct. Attio. lib. 1. cap. 26.
⁷⁹) Plut. in lib. de ira cohib. cap· 11.

